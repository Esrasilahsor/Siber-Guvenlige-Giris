			05 Sosyal Mühendislik


		Siber Güvenlikte Karşılaşılan Sosyal Mühendislik Tehditleri:

	Phishing (Oltalama): 

Saldırganlar, sahte e-postalar, web siteleri veya mesajlar kullanarak kullanıcıları kişisel bilgileri ifşa etmeye veya kötü amaçlı yazılımları indirmeye ikna etmeye çalışır. 

Örneğin kullanıcılara sahte bir banka e-postası göndererek, hesap bilgilerini paylaşmalarını isteyen bir phishing saldırısı.

 	Spear Phishing:

Phishing'in özelleşmiş bir türüdür; saldıranlar belirli kişileri hedef alarak daha inandırıcı mesajlar gönderir. 

Örneğin CEO'yu taklit eden bir e-posta göndererek finans müdürünü para transferi yapmaya ikna etmeye çalışan bir spear phishing saldırısı. 

 	Shoulder Surfing (Omuz Sörfü):

Saldırganlar, birisinin bilgisayar ekranını veya klavyesini izleyerek hassas bilgilere erişim sağlamaya çalışır.

Örneğin halka açık bir Wi-Fi ağına bağlıyken, yan masada oturan kişinin şifresini izlemek. 

 	Dumpster Diving (Çöp Karıştırma):

Saldırganlar, kurumların veya bireylerin çöplerini karıştırarak hassas bilgilere ulaşmaya çalışır. 

Örneğin bir işyeri atıklarını karıştırarak, bilgisayarların atılan belgeleri üzerinden önemli bilgilere erişmeye çalışan bir saldırgan.

	Role Playing (Rol Yapma):

Saldırganlar, güven kazanmak veya inandırıcılıklarını arttırmak için sahte bir rol üstlenirler. 

Örneğin teknik destek uzmanı gibi davranarak, kullanuculardan uzaktan bilgisayarına erişim izni talep eden bir role playing saldırısı.

 	Pretexting (Bahane Uydurma):

Saldırganlar, inandırıcı bir bahane uydurarak kişilerden veya yardım talep ederler. 

Örneğin sahte bir müşteri temslicisi gib davranarak, bir kişinin banka hesabı bilgilerini çalmaya çalışan bir pretexting saldırısı

	Baiting (Yemleme):

Saldırganlar, kullanıcıları kötü amaçlı yazılım içeren çekici dosyalar veya cihazlarla cezbetmeye çalışır. 

Örneğin usb belleği park halindeki bir araçta bırakarak, bulan kişinin bilgisayarına kötü amaçlı yazılım bulaştırmaya çalışan bir baiting saldırısı

	Tailgating (Kuyrukta Sürünme):

Saldırganlar, birisinin yetkili bir alana girmesine izin verilmesini bekleyerek güvenlik önlemlerini atlarlar. 

Örneğin bir işyerinin girişinde başkasının arkasından girerek içeri sızma girişimi

	Quid Pro Quo (Karşılık Bekleme):

Saldırganlar, kullanıcıları bir hizmet sunmaya veya yardım etmeye söz vererek bilgi elde etmeye çalışır. 

Örneğin sahte bir teknik servis destek uzanı olarak arayan saldırgan, bilgisayarın şifresini öğrenmek için yardım isteyebilir. 

	Impersonation (Kimlik Taklidi):

Saldırganlar, başkasını kimliğini taklit ederek güven kazanmaya çalışır.

Örneğin birinin telefon numarasını taklit ederek, sahte b,r kimlikle banka işlemi yapmaya çalışan bir impersonation saldırısı.

	Pharming (Çiftçilik):

Saldırganlar, kullanıcıları sahte web sitesilerine yönlendirerek kişisel bilgilerini toplamaya çalışır. Phishinge göre daha büyük ölçeklidir.  

Örneğin kullanıcıların sahte bir banka web sitesine yönlendiren ve giriş bilgilerini çalmaya çalışan bir pharming saldırısı

	Vishing (Sesli Fishing):

Saldırganlar, telefonla arayarak kurbanları kişisel bilgileri veya finansal bilgileri vermek konusunda kandırmaya çalışabilir. 

Örneğin sahte bir banka temsilcisi olarak arayan saldırgan, müşterilerden hesap bilgilerini vermesini isteyebilir. 

	Water Holing:

Saldırganlar, kurbanlarının sık kullandığı web sitelerini hedef alarak kötğ amaçlı yazılım veya phishing kampanyaları düzenler. 

Örneğin bir sektörün ilgi çekici bir web sitesini hackleyen ve ziyaretçilerini kötü amaçlı yazılım ile enfekte etmeye çalışan bir water holing saldırısı. 